X Addendum ad Vol. V.

tinus, et uirtute et aetate medium iuter Laurentianum et Eusebium
locum obtinet. hoc quoque discimus saeculo p. Chr. decimo extitisse
codicem ab Laurentiaui interpolamentis liberum3 haec igitur non tam
antiquitus tradita, quam paullo ante codicis Laurentiani aetatem con-
fecta esse putabimus, etiam ad Eusebii codicem J, de quo in praefa-
tione p. XVIsq. disputaui‚ recte aestimandum aliquid saltem facit
codex Peirescianus. quoniam enim ξ 171 (p. 77, 13) cum Eusebii codi-
cibus melioribus habet ὁ δὲ. non quod Laurentianus et Eusebii cod.
J praebent ἕτερος δὲ, apparet confirmari quod dixi codicem J ex
Laurentiano sua sibi asciuisse nec probabile esse ex Latini exem-
plari alioue uetustiore libro ea deriuata esse.

Denique alia sunt, quae in solis excerptis tradantur. inter quae
maxime memorabiles sunt loci duo, primus p. 74, 17, ubi πολύψαμ-
μον 1) quod in excerptis est, quamuis poetis magis aptum uideatur,
tamen habet quo commendetur. deinde p. 77, 21 ἐμμέλὲιαν ualde
arridet magisque placet quam ἐπιμέλειαν, quod et Eusebius et
Laurentianus tradit. quod si fors tulisset, ut codex, cuius pars in
Peirescianis seruata est, totus superstes esset, non dubito quin Iosephi
hos libros multis locis emendatiores habituri fuerimus.

1) :toili'wpccgquov in cod. est.

Dabam Marburgi Chattorum a. d. xvffl K. Iul. anni MDCCCLXXXX.

Benedictus Niese.

